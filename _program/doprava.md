---
uid: doprava
garant: ladislav.kos
title: Doprava
campaignCategoryUid: magistrat
campaignGroupUid: volby-2018
#img: miscellaneous/volebni-rozcestnik.png
perex: Zlepšíme dostupnost a kvalitu MHD. Podporujeme rozvoj tramvajové trati na Jižní Město. Zasadíme se o zvýšení počtu parkovacích míst tam, kde to občané potřebují. Podporujeme vznik záchytných kapacitních parkovišť pro krátkodobé i dlouhodobé stání návštěvníků za hranicemi Prahy 11. Spolu s našimi zástupci v Parlamentu budeme usilovat o urychlenou dostavbu Pražského okruhu. Budeme prosazovat dobudování sítě cyklotras na Jižním Městě. Chceme větší bezpečnost pro cyklisty.
description: Zlepšíme dostupnost a kvalitu MHD. Podporujeme rozvoj tramvajové trati na Jižní Město. Zasadíme se o zvýšení počtu parkovacích míst tam, kde to občané potřebují. Podporujeme vznik záchytných kapacitních parkovišť pro krátkodobé i dlouhodobé stání návštěvníků za hranicemi Prahy 11. Spolu s našimi zástupci v Parlamentu budeme usilovat o urychlenou dostavbu Pražského okruhu. Budeme prosazovat dobudování sítě cyklotras na Jižním Městě. Chceme větší bezpečnost pro cyklisty.
keywords: doprava, město, pěšky, mhd, autem, na kole
order: 5
---

## ZLEPŠÍME DOSTUPNOST A KVALITU MHD

Podporujeme **rozvoj tramvajové trati na Jižní Město.**

*Chceme vyvolat veřejnou diskusi o zřízení tramvajové trati, vedoucí z oblasti Nuslí a Spořilova na Jižní Město. Veškerá jednání o této trati prozatím probíhala bez účasti obyvatel Jižního Města.*

**Metro má být naše chlouba.**

*Chceme zlepšit vizuální stav vestibulů stanic metra na území Městské části Praha 11. Domluvíme s Dopravním podnikem hlavního města Prahy, aby provedl alespoň kosmetické úpravy zevnějšku vestibulů a zintenzivnil uklízecí práce.*


## ZLEPŠÍME SITUACI V OBLASTI PARKOVÁNÍ

Zasadíme se o **zvýšení počtu parkovacích míst** tam, kde to občané potřebují.

*V řadě lokalit je nedostatek parkovacích míst pro rezidenty největším problémem, který je potřeba řešit. Vhodné řešení vidíme v lokálních úpravách současného režimu stání (změnou z podélného na příčné), tam kde to situace umožní.*

Podporujeme **výstavbu parkovacích domů, zahloubených parkovišť a lehkých nástaveb na současných parkovacích plochách.**

*Pod podmínkou souhlasu obyvatel v dané lokalitě. Parkovací domy jsou v současné době nejefektivnějším způsobem, jak obyvatelům Jižního Města umožnit večer zaparkovat v relativně krátké docházkové vzdálenosti.*

Podporujeme **vznik záchytných kapacitních parkovišť pro krátkodobé i dlouhodobé stání.**

*Je nutné, aby záchytná parkoviště na hranicích i mimo území Prahy byla dobře propojena s veřejnou hromadnou dopravou.*

## INVESTICE DO SILNIČNÍ INFRASTRUKTURY S ROZVAHOU A TAM, KDE JE TO POTŘEBA

Spolu s našimi zástupci v Parlamentu budeme usilovat o **urychlenou dostavbu Pražského okruhu.**

*Podpoříme řešení okruhu, které se ukáže jako nejvhodnější z hlediska dopadů na obyvatele, bezpečnosti dopravy, nákladů, termínu realizace atd. Cílem je vyvést tranzitní, zejména kamionovou dopravu z Prahy.*

**Nesouhlasíme se současným návrhem trasování tzv. Vestecké spojky.**

*Vestecká spojka má propojit vnější Pražský okruh a budoucí dálnici D3 s dálnicí D1. Tím by přivedla do oblasti Jižního Města další tisíce dalších automobilů. Chceme otevřít diskuzi o alternativních řešení.*

## PODPORUJEME MODERNÍ A EKOLOGICKÉ ZPŮSOBY DOPRAVY

Podpoříme **smysluplnou elektrifikaci dopravy.**

*Budeme uvažovat o zavedení elektrobusů, případně trolejbusů, tam, kde to bude mít ekonomický a ekologický smysl. Na vhodných místech (např. na parkovištích a v garážích) podpoříme rozvoj nabíjecích stanic pro elektromobily.*

## CYKLISTÉ JSOU NÁŠ RESPEKTOVANÝ PARTNER

Budeme prosazovat dobudování **sítě cyklotras** na Jižním Městě.

*Zaměříme se na okrajové oblasti Prahy 11, které vhodně propojíme se stávající páteřní trasou, která již vede naší městskou částí.*

Chceme větší **bezpečnost pro cyklisty.**

*Upravíme současné podchody a lávky tak, aby je mohli využívat cyklisté bez nutnosti úrovňového křížení s pozemní komunikací. Důležité je, aby cyklostezky byly osvětlené veřejným osvětlením, což umožní jejich využívání i mimo sezónu. Cyklostezky by měly být budovány s ohledem na společný režim s chodci, aby mezi nimi nevznikaly konflikty.*

Budeme rozvíjet spolupráci městské části s **poskytovateli sdílení kol.**

*Jižní Město je rovinná plocha, skvěle se hodí k místnímu cestování na kole. Naším cílem je na Praze 11 zavést půjčování kol, budeme poptávat firmy, které již úspěšně působí v centru města.*
