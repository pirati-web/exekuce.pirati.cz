---
uid: radnice
garant: jiri.dohnal
title: Otevřená radnice v moderním městě
campaignCategoryUid: magistrat
campaignGroupUid: volby-2018
#img: miscellaneous/volebni-rozcestnik.png
perex: Zdigitalizujeme úřední procesy a odlehčíme tím občanům i úředníkům. 
description: Zdigitalizujeme úřední procesy a odlehčíme tím občanům i úředníkům. 
keywords: radnice
order: 1
---

## DIGITÁLNÍ MĚSTO JE CHYTRÉ MĚSTO

**Zdigitalizujeme úřední procesy** a odlehčíme tím občanům i úředníkům.
*Vylepšíme informační servis pro občany tak, aby měli snadný přístup k relevantním informacím ze svého okolí. Umožníme přihlášení k odběru relevantních zpráv na úředních deskách městských částí i magistrátu. Je na občanovi, zda chce být informován e-mailem, mobilní aplikací, sms či prostřednictvím RSS.*

Namísto zbytečností typu chytré lavičky **nainstalujeme mobiliář, který je ve městě potřeba, jako jsou například pítka či cyklostojany**. Též nezapomeneme na průběžnou údržbu stávajícího mobiliáře.
 
## ZAJISTÍME TRANSPARENTNÍ RADNICI

**Ukážeme data veřejnosti**. Přehled faktur a nájemních smluv, analýzy, které si město nechává zpracovat – to vše a mnohé další údaje budou zveřejněné na portálu otevřených dat.

*Občané mají nárok na to vědět, co je z jejich daní placeno. Chceme transparentní radnici, která lidem ukáže, za co vynakládá peníze.*

**Zajistíme větší konkurenci u veřejných zakázek**.

*Pomocí otevřených řízení, dostatečných lhůt pro přihlášení a nepřemrštěných požadavků umožníme účast ve výběrových řízení všem zájemcům. Tím dosáhneme lepších cen i kvalitnějších služeb.*

**Agenda občanských podnětů**. Občanské podněty nezůstanou bez odpovědi.

*Veřejné vedení agendy umožní i ostatním občanům vidět všechny podněty včetně jejich řešení. Zásadní podněty budou zařazovány na jednání výborů, komisí i zastupitelstva.*

Chceme, aby se veřejnost zapojovala do politického života skrze **veřejné besedy a participativní rozpočty**.

*Veřejné besedy k aktuálním problémům nebo záměrům metropole budeme pořádat za účasti odborné i laické veřejnosti.*

*Participativní rozpočty – část městských peněz bude rozdělena na projekty iniciované občany.*

