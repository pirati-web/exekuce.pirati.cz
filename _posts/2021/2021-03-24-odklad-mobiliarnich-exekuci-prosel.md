---
date:         2021-03-24
category:     blog
tags:         koronavirus exekuce finance
layout:       post
title:        "Úleva pro statisíce lidí v krizi: Piráti spoluprosadili odklad mobiliárních exekucí a zvýšení chráněné částky na účtu"
image:        articles/2021/lukas-kolarik00.jpg
author:       
---



 

Praha, 24. března 2021 – Sněmovna dnes vyslovila souhlas s návrhem zákona, který odkládá mobiliární exekuce. Piráti považují probíhání exekučního zabavování majetku za nelogické v situaci, kdy občané podléhají rozsáhlým omezením pohybu a často se potýkají s následky ekonomického propadu. Zákon také prodlužuje ochranu prostředků na bankovním účtu před zabavením ve výši čtyřnásobku životního minima. Návrh prošel na středeční mimořádné schůzi ve zrychleném režimu v rámci jednoho čtení.  

 

> „Odložení mobiliárních exekucí považuji za nezbytné v situaci, kdy je lidem omezen pohyb mimo katastr, děti nepouštíme do škol a seniory necháváme opuštěné v ústavních zařízeních. I proto jsem pod návrhem spolupodepsaný a tento postoj podporuje i poslanecký klub Pirátů,“ uvedl pirátský poslanec Lukáš Kolářík.

 

Na téma exekučního systému upozorňují Piráti dlouhodobě jako na jeden ze stěžejních problémů České republiky. Pozastavení mobiliárních exekucí zmínil jako nezbytnost poslanec Kolářík již v dubnu loňského roku. V průběhu koronavirové krize se Piráti také podíleli na legislativě, která zamezí přibývání počtu dětských dlužníků, Kolářík rovněž trvale prosazuje zavedení teritoriality exekutorů.
