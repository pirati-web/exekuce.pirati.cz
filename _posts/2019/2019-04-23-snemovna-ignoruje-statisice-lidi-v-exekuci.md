---
date:         2019-04-23
category:     blog
tags:         sněmovna legislativa exekuce
layout:       post
title:        Sněmovna ignoruje statisíce lidí v exekuci
image: articles/2019/2019-04-23-snemovna-ignoruje-statisice-lidi-v-exekuci.jpg
author:       Mediální odbor
---

**Praha, 23. dubna 2019 – Poslanecká sněmovna ve svém hlasování už potřetí odmítla projednat pirátskou novelu Exekučního řádu. Stalo se tak i poté, co rezignoval ministr spravedlnosti Jan Kněžínek a zákonodárci nemají jinou alternativu k novelizaci systému exekucí.** 

*„Díky transparentnímu přehledu na webových stránkách Poslanecké sněmovny si můžeme přesně ověřit, kteří konkrétní poslanci zavírají oči před tíživou životní situací statisíců občanů v dluzích. Můj návrh na předřazení bodu o novele Exekučního řádu neprošel kvůli poslancům, kteří hlasovali proti, ale kvůli těm, kteří se alibisticky zdrželi,“* uvedl poslanec Lukáš Kolářík, autor novely Exekučního řádu.

*„Poprvé jsem se snažil o projednání bodu už v prosinci 2018, podruhé pak v březnu. To byl na scéně ještě ministr Kněžínek, který sliboval předložit vlastní novelu, dosti podobnou té pirátské. Měli jsme spojit projednávání obou bodů a vytáhnout z návrhů to nejlepší. Teď ale není jasné, jak to s vládním návrhem bude a já neustále všechny poslance vyzývám k tomu, aby náš návrh propustili do druhého čtení. V něm bude prostor na jakékoliv připomínky a pozměňující návrhy. Do té doby mají občané s exekucemi smůlu, neboť na ně mj. i poslanci z vládních stran jednoduše kašlou,“* dodal Kolářík.

Hlasování z 18. prosince 2018 [zde](http://www.psp.cz/sqw/hlasy.sqw?g=68674&fbclid=IwAR331SrqKCf57Xg0yo6WkeXqNSuOXllXfD5JWbmlMeEdhhvRBqqP-GjKiSk).
Hlasování z 5. března 2019 [zde](http://www.psp.cz/sqw/hlasy.sqw?g=69157&fbclid=IwAR0Nb1jYHUOMgoZX4W50y57275comg4f9o8MxyErL642BXPzO29g1q3vUds).
Hlasování z 23. dubna 2019 [zde](http://www.psp.cz/sqw/hlasy.sqw?g=69583&fbclid=IwAR33maSd6LUXGNX7rFaSFnjWLAIwOaZH3hd1LvQJ3DUb-1ilyObBc0Lrlr4). 
 
